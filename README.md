# AcrophobiaTreatment
Aceasta aplicatie simuleaza tratarea acrofobiei ( fricii de inaltime ) prin tratamentul de expunere realizat cu ajutorul realitatii virtuale.
- Modelele 3D au fost preluate fie din magazinul prestabilit Unity https://assetstore.unity.com/, fie de pe https://www.cgtrader.com/, sau https://www.turbosquid.com/3d-model/.
- Structura orasului a fost realizata cu ajutorul Blender, importand o parte din structura orasului New-York cu ajutorul OpenStreetMaps si a add-on-ului din Blender.
- In cazul texturilor din expozitia de picturi, din interiorului cladirii obiectului Level2, acestea au fost preluate de pe pinterest, allartclassic.com sau alte site-uri.

Scurt preview :
	
PROIECTARE:

   Aplicația a fost proiectată pentru realizarea unei simulări a terapiei ce se poate realiza în mod individual, dar oricând aceasta poate fi îmbunătățită pentru a putea fi folosită în colaborare cu un cabinet.
    Pentru a se putea realiza un tratament eficient, este indicat ca persoana în cauză să realizeze înainte un test care să îi indice gradul de severitate al fobiei, dacă acesta o are. Pentru aceasta se poate folosi testul realizat pentru fobiile specifice.
    Aplicația constă în două mari părți și spațiile virtuale ce simulează tratamentul de expunere la fobie.
    În partea de introducere este un spațiu de munte, utilizatorul aflându-se într-o cabană.
    Acest spațiu a fost ales pentru a da posibilitatea utilizatorului de a se relaxa într-un spațiu liniștitor de munte, înainte de a începe tratamentul efectiv.
    Individul va putea vedea câteva informații referitoare la modul de utilizare a aplicației, fiind însoțit în mare parte de o vocea virtuală care îl va pregăti referitor la ce urmează. Se va aduce la cunoștință posibilitatea experimentării unui sentiment asemănător cu răul de mașină, denumit cybersickness. Acesta poate apărea mai ales în cazul în care aparatura folosită nu scanează mișcarea întregului corp, ci controlează doar partea vizuală. Din cauza acestui fapt, corpul uman care nu este obișnuit poate semnala această stare. În acest caz, este indicat a se lua o pauză și a se realiza tratamentul pentru un timp scurt, dar regulat, astfel organismul are timp să se obișnuiască cu toată procedura.
    
   
    
   După această primă parte există un alt spațiu în care persoana poate decide dacă mai dorește să continue. În caz afirmativ își va alege spațiul cu care va începe.
    Acest spațiu este realizat în interiorul unei clădiri simple, în care meniul poate fi vizualizat pe un monitor de pe perete. Această clădire a fost aleasă în principal pentru a conștientiza indiviul că va începe tratamentul, dar totodată acesta să rămână într-o stare de relaxare și calm, necesară acestui tratament.
    ![alt text](https://github.com/monicaolanescu/AcrophobiaTreatment/blob/master/scene_captures/menu_1.png)
    
   În partea a doua, ce este reprezentată de spațiile în care se realizează tratamentul sunt construite două spații de bază, ce au ca scop expunerea la înălțime în spații sigure, ce vor conferi siguranță. Acest lucru va ajuta utilizatorul să depășească această fobie.
    
   O scenă este reprezentată de un oraș, harta fiind preluată ca parte din harta New-York-ului.
   Individul va începe simularea prin folosirea unui lift de 54 de etaje, ce dă posibilitatea de a vedea tot orașul de sus. Liftul este realizat din sticlă, fapt ce face ca utilizatorul să se simtă cât mai expus la înălțimea la care se află. Pentru a putea alege etajul la care se dorește a se ajunge, este creat un panou de comandă, în care se află butoane pentru fiecare etaj în parte. Utilizatorul va alege etajul la care va merge, în tot acest timp de urcare/coborâre fiind informat și de etajul curent.
    
   Cealaltă scenă este o clădire, în care persoana se află la etajul 3. În mijlocul etajului podeaua este de sticlă, fapt ce lasă posibiliatea utilizatorului de a privi celelalte etaje, precum si activitățile care se desfășoară acolo.
   Această clădire are diferite obiecte de expoziție, dar și mobilă pentru un design interior, precum și o sală de mese aflată la etajul 1. Persoana poate vizualiza toate aceste detalii. De asemenea acoperișul acestei clădiri este tot din sticlă ce lasă posibilitatea individului de a admira un cer frumos.
     
   În toate aceste simulări individul va fi ghidat de vocea terapeutului virtual, cu informații extra sau diferite atenționări, de asemenea informațiile referitoare la utilizare, exerciții de respirație sau anumite sfaturi pot fi accesate și vizionate oricând acesta dorește.
    
    
   După cum am menționat anterior, referitor la exercițiile de respirație este indicat a se folosi aparate de măsurare a frecvenței respiratorii sau a frecvenței cardiace, pentru a se evita anumite repercursiuni ce se pot întâmpla, mai ales în contextul actual, când utilizatorul nu este supravegheat de un specialist terapeut.
